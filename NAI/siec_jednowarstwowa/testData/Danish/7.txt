Dirigentens opgave er at formidle og fortolke musikken. I mange sammenhænge fungerer dirigenten også som indstuderingsleder og sikrer, at alle medvirkende spiller eller synger noderne uden fejl samt sørger for at musikerne har en fælles forståelse af, hvordan musikken skal udføres.
En dirigent er en person, der ved hjælp af mimik og gestik leder en musikalsk opførelse.
 der selv spiller med og leder ensemblet fra sin aktive plads, betegnes ofte som kapelmester eller orkesterleder.

Dirigenten har en meget væsentlig rolle i forhold til de valg, der tages rent kunstnerisk: tempo, frasering o.l. Især i klassisk europæisk kompositionsmusik regnes dirigenten for en selvstændig musiker på linje med solisterne.
Psykologen Albert Mehrabian fandt ved forsøg ud af, at kropssproget og den nonverbale kommunikation har den største betydning for, hvordan vi opfatter andre. Han er kendt for 7-38-55 reglen: vores opfattelse af andre og troværdigheden af det, de siger, afgøres af deres ord (7%), betoning (38%) og kropssprog (55%). "Reglen" er en af de mest misforståede inden for socialpsykologien. Den baseres på nogle mindre forsøg først i 1970'erne, hvor deltagerne skulle give udtryk for, hvor megen vægt de lagde på enkelte dele i forbindelse med inkongruente ytringer. Dvs. om deltagerne stolede mest på ord, tone eller ansigtsudtryk, når en person f. eks sagde: "Der er ikke noget problem" og så kigger væk.