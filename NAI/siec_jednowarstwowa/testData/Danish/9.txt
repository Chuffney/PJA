Et par uger senere, efter de sidste eksamener, kommer Harry til at tænke på, hvordan det lykkedes Hagrid at komme i besiddelse af noget så ulovligt som et drageæg. En jagtbetjent fortæller ham, at Hagrid havde fået ægget af en kutteklædt fremmed, som havde købt ham flere drinks og havde spurgt ham, om hvordan man kom forbi den trehovedede hund. Hagrid indrømmede, at det var ganske let – musik får hunden til at sove. Efter at have indset at et De Vises Stens forsvar er afsløret, går Harry til Professor Dumbledore, kun for at finde ud af, at rektoren netop er taget til et vigtigt møde. Harry kommer frem til at det er Snape, som har givet en falsk besked, som skulle få Dumbledore væk fra skolen og at Snape vil forsøge at stjæle Stenen om natten.

Skjult af usynlighedskappen går Harry og hans to venner ind i den trehovededes hunds kammer, hvor Harry får hunden til at sove ved hjælp af en fløjte han fik af Hagrid til jul. Efter at have kommet igennem lemmen, kommer trioen ind i flere forhindringer, hvor hver en af dem kræver de tre venners forskellige styrker og en af dem kræver, at Ron ofrer sig selv i et spil troldmandsskak. I det sidste rum er Harry alene, og han finder Quirrell i stedet for Snape. Quirrell indrømmer, at det var ham, der slap den trold, der forsøgte at dræbe Hermione til Halloween, ind på slottet, og at det var ham, der forsøgte at dræbe Harry under hans første Quidditch-kamp, men var blevet væltet af Hermione. Snape havde hele tiden forsøgt at beskytte Harry og havde hele tiden mistænkt Quirrell. Quirrell tjener Voldemort og efter sit mislykkedes forsøg på at stjæle De Vises Sten fra boksen i Gringotts, tillod Quirrell, at Voldemort besatte hans krop for at styrke deres chancer for at få Stenen. Den eneste anden ting i rummet er Drømmespejlet, men Quirrell kan ikke se Stenen, selvom det er det han længes mest efter. Efter Voldemorts ordre tvinger Quirrell Harry til at få foran spejlet. Harry mærker nu pludselig, hvordan Stenen falder ned i hans lomme og Harry forsøger nu at trække tiden ud. Quirrell fjerner nu sin turban, hvilket afslører Voldemorts ansigt på hans baghoved. Voldemort/Quirrell forsøger at tage Stenen fra Harry, men blot ved at røre ved Harry begynder Quirrells kød at brænde. Efter mere kamp besvimer Harry.

Harry vågner op på skolens hospital, hvor Professor Dumbledore fortæller ham, at han overlevede Quirrells angreb, fordi hans mor havde ofret sit liv for at beskytte ham, og at Voldemort aldrig vil kunne forstå kraften af en sådan kærlighed. Voldemort efterlod Quirrell til døden, og vil højst sandsynligt vende tilbage på andre måder. Dumbledore havde forudset, at Drømmespejlet kun ville vise Voldemort/Quirrell hvordan de skulle lave Livseliksoren, fordi de ville "bruge" De Vises Sten; Harry, derimod, var i stand til at se Stenen i spejlet, fordi han ville "finde" Stenen, ikke bruge den. Stenen var nu blevet ødelagt.
Til afskedsmidagen uddeler Dumbledore nogle sidste point til kollegie konkurrencen, og det ender med at Gryffindor vinder.

Harry vender tilbage til Dursley-familien på sommerferie, men undlader at fortælle dem at mindreårige troldmænd ikke må bruge magi uden for Hogwarts.