Maresiev sa narodil 20. mája 1916 v Kamyšine v Saratovskej gubernii. Bol ruskej národnosti. Vyučil sa za kovoobrábača a roku 1934 ho miestny Komsomol poslal budovať Komsomoľsk na Amure, kde sa stal členom aeroklubu. Do Červenej armády vstúpil v roku 1937. V roku 1940 absolvoval leteckú vojenskú školu A.
Serova v Batajsku s hodnosťou podporučíka a v auguste 1941 začal pôsobiť ako stíhací pilot na juhozápadnom fronte. Bojový krst absolvoval 23. augusta v oblasti Krivého Rogu. Mal na svojom konte štyri zostrelené nacistické lietadla, keď bol v marci 1942 neďaleko mesta Staraja Russa nad Demianským kotlom zostrelený. Po páde stroja sa ocitol na zemi s rozdrvenými chodidlami v nepriateľskom tyle, napriek tomu sa pokúsil vrátiť sám na územie kontrolované sovietskou armádou. Cesta späť mu trvala celých 18 dní, kedy sa mu podarilo dostať cez líniu frontu medzi domáce obyvateľstvo.
Letectvo je súhrn činností, zariadení a organizácií, ktorých cieľom je využitie vzdušného priestoru (vzduchového obalu Zeme) na lety leteckých dopravných prostriedkov, prípadne aj kozmických dopravných prostriedkov na lety do kozmického priestoru. Letecká doprava (resp. preprava) alebo vzdušná doprava (resp. preprava) je doprava (resp. preprava) vykonávaná vo vzdušnom priestore.

V súčasnosti, keď je väčšina lietadiel ťažších ako vzduch, ide najmä o lietanie lietadiel a helikoptér. Po anglicky sa tento odbor nazýva „aviation“, v slovenčine „aviatika“, čo väčšinou označuje všeobecne letectvo na Zemi.

Pojem „aeronautika“ (vzduchoplavba, vzduchoplavectvo) vznikol na začiatku letectva, keď po prvom vzlete teplovzdušného balóna bratov Montgolfierovcov vo Francúzsku, boli známe iba lietadlá ľahšie ako vzduch, čiže balóny a vzducholode.